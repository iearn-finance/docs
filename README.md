# Introduzione a YEARN

YEARN Finance è una suite di prodotti in Finanza Decentrata (Decentralized Finance - DeFi) che fornisce l'aggregazione dei prestiti, la generazione di rendimento e l'assicurazione sulla blockchain dell'Ethereum. Il protocollo è gestito da vari sviluppatori indipendenti ed è governato dai titolari di YFI.

Di seguito sono riportate brevi descrizioni dei prodotti principali di YEARN, il processo di governance e i link ai canali di comunicazione attivi.

## Prodotti Principali

### Vault

Pool di capitale che generano automaticamente un rendimento basato sulle opportunità presenti sul mercato. I Vault vanno a beneficio degli utenti socializzando i costi del gas, automatizzando il processo di generazione e riequilibrio del rendimento e spostando automaticamente il capitale in base alle opportunità presenti sul mercato. Gli utenti finali, inoltre, non hanno bisogno di avere una conoscenza approfondita dei protocolli sottostanti coinvolti o della DeFi, quindi i Vault rappresentano una strategia di investimento passiva.

### Earn

Il primo prodotto Yearn è stato un aggregatore di prestiti. I fondi vengono spostati automaticamente tra dYdX, AAVE e Compound al variare dei tassi di interesse tra questi protocolli. Gli utenti possono depositare su questi smart contract di aggregazione dei prestiti tramite la pagina "Earn". Questo prodotto ottimizza completamente il processo di maturazione degli interessi per gli utenti finali in modo da garantire che ottengano sempre i tassi di interesse più elevati tra le piattaforme sopra specificate.

### Zap

Uno strumento che consente agli utenti di scambiare in entrata e in uscita (noto come "Zapping") diversi liquidity pool disponibili su Curve.Finance. Questi pool beneficiano degli aggregatori di credito discussi in precedenza, oltre a guadagnare le commissioni di trading degli utenti partecipando come fornitori di liquidità (Liquidity Provider - LP) su Curve.Fi. Attualmente gli utenti possono utilizzare cinque stablecoin (BUSD, DAI, USDC, USDT, TUSD) e "Zap" in uno dei due pool (y.curve.fi o busd.curve.f) su Curve. In alternativa, gli utenti possono uscire da questi due pool Curve ed entrare in uno dei cinque stablecoin di base.

### Cover

Assicurazione che consente agli utenti di ottenere una copertura contro le perdite finanziarie per vari smart contract e/o protcolli sulla blockchain dell'Ethereum. La Cover è sottoscritta da Nexus Mutual.

## Governance

L'ecosistema Yearn è controllato dai titolari di token YFI che presentano e votano le proposte che governano l'ecosistema. Le proposte che soddisfano i requisiti di quorum \(&gt;20% dei token in stake nel contratto di governance\) e generano un sostegno di maggioranza \(&gt;50% of the vote\) are implemented by a 9 member multi-signature wallet. sono implementate da un portafoglio multifirma con 9 membri. Per essere implementate, le modifiche devono essere firmate da 6 dei 9 firmatari del portafoglio. I membri del portafoglio multifirma sono stati votati dai titolari di YFI e sono soggetti a modifiche rispetto ai futuri voti di governance. Si prega di fare riferimento alle nostre FAQ per [l'elenco dei firmatari multisig](https://docs.yearn.finance/faq#who-are-the-9-multisig-signers).

## Canali di Comunicazione

Governance Forum [https://gov.yearn.finance/](https://gov.yearn.finance/)

Discord [http://discord.yearn.finance](http://discord.yearn.finance)

Telegram [https://t.me/yearnfinance](https://t.me/yearnfinance)

Reddit [https://www.reddit.com/r/yearn_finance/](https://www.reddit.com/r/yearn_finance/)
